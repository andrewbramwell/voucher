---
title: ร้านอาหารควรใส่ข้อมูลอะไรบ้างบนบัตรกำนัล
date: 2022-01-28T09:30:21.000+00:00
image: images/blog/restaurant-voucher-requirements.png
author: Kristira-R
type: regular
description: ร้านอาหารควรลงข้อมูลพื้นฐานเหล่านี้บนบัตรกำนัล การตั้งชื่อบัตรกำนัล ภาษาที่ใช้
  ต้องสอดคล้องกับแบรนด์ ข้อกำหนดและเงื่อนไขของบัตรกำนัล ในโพสต์นี้เราจะแนะนำเกี่ยวกับการสร้างบัตรกำนัลโดยละเอียด

---
###### สิ่งที่ต้องระบุบนบัตรกำนัลร้านอาหาร

ร้านอาหารของคุณกำลังพิจารณาว่าจะเขียนอะไรในบัตรกำนัลร้านอาหารใช่หรือไม่? ในฐานะเจ้าของร้านอาหารที่มองหาทางเลือกในการสร้างรายได้ การใช้บัตรกำนัล เป็นตัวเลือกที่ทำกำไรได้ดี

ในโพตส์นี้ เราหวังที่จะให้คำแนะนำต่อเจ้าของร้านอาหาร ในการใช้งานระบบบัตรกำนัลที่มีประสิทธิภาพ พร้อมสร้างแรงบันดาลใจให้คุณรู้ว่าจะเขียนอะไรบนบัตรกำนัลร้านอาหาร

###### ข้อมูลพื้นฐานของบัตรกำนัล

เมื่อให้ของขวัญเป็นบัตรกำนัลสิ่งสำคัญที่ควรทราบ คือ ผู้ที่ได้รับบัตรกำนัลนั้นยังไม่มีข้อมูลอะไรเลย จึงเป็นเรื่องสำคัญมากที่จะต้องให้ผู้รับทราบข้อมูลทุกเรื่องที่จำเป็น ข้อมูลสำคัญที่บัตรกำนัลร้านอาหารของคุณควรจะมี

* บัตรกำนัลใช้ทำอะไรและที่ไหน (ชื่อร้านอาหารและสิ่งที่คุณจะได้รับจากร้านอาหาร)
* บัตรกำนัลใช้สำหรับกี่ท่าน
* อายุการใช้งาน (บัตรกำนัลใช้ได้ถึงเมื่อไหร่)
* วิธีการแลกรับบัตรกำนัล
* การจองและรับข้อมูลเพิ่มเติมได้ที่ไหน

###### ชื่อบัตรกำนัลและรายละเอียด

ในบัตรกำนัลนั้นคุณควรระบุอย่างชัดเจนว่าเป็นบัตรอะไร เพื่อให้ผู้รับไม่สับสนว่าบัตรกำนัลนั้นเกี่ยวกับอะไร

รายละเอียดของบัตรกำนัลไม่เพียงแค่ตรงกับแบรนด์ร้านอาหารเท่านั้น แต่ควรมีความชัดเจนและเข้าใจได้ง่ายว่าผู้รับบัตรจะใช้ทำอะไรได้บ้าง

ตัวอย่าง เช่น ร้านอาหารอาจระบุในบัตรกำนัลดังนี้

“อาหารค่ำ 3 คอร์ส สำหรับ 2 ท่าน พร้อมสาธิตการทำอาหารโดยเชฟ ที่ ชื่อร้านอาหาร”

“บัตรกำนัล สำหรับ 2 ท่าน ให้คุณได้เพลิดเพลินกับการสาธิตการทำอาหารมื้อค่ำแบบ 3 คอร์ส พร้อมแชมเปญฟรีหนึ่งขวด”

รายละเอียดควรกระชับและแสดงข้อมูลที่เกี่ยวข้องทั้งหมด ที่ลูกค้าจำเป็นต้องทราบ ควรระบุรายละเอียดเพิ่มเติมเกี่ยวกับข้อกำหนดและเงื่อนไขให้ชัดเจนบนบัตรกำนัล

###### ภาษาและการสร้างแบรนด์

รูปแบบการเขียนและการใช้ถ้อยคำจะต้องสอดคล้องกับแบรนด์ของร้านอาหารด้วย ยกตัวอย่าง เช่น หากร้านอาหารนำเสนอประสบการณ์การรับประทานอาหารชั้นสูงและหรูหรา คุณควรหลีกเลี่ยงการใช้ภาษาอย่าง เช่น “ซื้อ 1 แถม 1” หรือ “ประหยัดมาก” ลองนึกถึงผลกระทบที่จะเกิดขึ้นกับผู้รับของขวัญ ของขวัญจะดูไม่หรูหราหรือพิเศษหากพวกเขาใช้ภาษาที่สื่อถึงการการขายแบบเร็ว

แต่คุณสามารถเลือกใช้ภาษาที่สื่อรายละเอียด และเชิญชวนมากขึ้นแทน เช่น “ชมสาธิตการทำอาหารมื้อสุดพิเศษโดยเซเลบริตี้เชฟ พร้อมรับประทานอาหารมื่อค่ำสไตล์อะ ลา คาร์ต 3 คอร์ส ในบรรยากาศส่วนตัว สำหรับ 2 ท่าน”

###### ระยะเวลาการใช้บัตรกำนัล

การระบุระยะเวลารับสิทธิ์บนบัตรกำนัลเป็นเรื่องสำคัญ ด้วยวิธีนี้หากลูกค้าพยายามใช้บัตรกำนัลที่หมดอายุ พวกเขาจะไม่สามารถอ้างว่าไม่ทราบวันหมดอายุได้ สิ่งนี้จะเป็นประโยชน์กับคุณในฐานะเจ้าของร้านอาหาร เนื่องจากคุณได้รับเงินค่าบัตรกำนัลแล้ว แต่ไม่จำเป็นต้องจ่ายค่าบริการของบัตรกำนัล

###### เว้นที่ว่างไว้สำหรับข้อความส่วนตัว

สิ่งที่ต้องระบุในบัตรกำนัลร้านอาหาร ผลการศึกษาหลายด้านแสดงให้เห็นว่าคนส่วนใหญ่ชอบให้และรับของขวัญที่ประทับใจเป็นการส่วนตัว แทนที่จะเป็นสินค้าทั่วไปหรือแบรนด์ชื่อดัง

การให้พื้นที่สำหรับลูกค้าของคุณเขียนข้อความส่วนตัวบนบัตรกำนัลเป็นสิ่งที่สำคัญมาก ซึ่งจะทำให้ประสบการณ์การมอบของขวัญมีความเป็นส่วนตัวและพิเศษยิ่งขึ้น

แล้วสิ่งที่ควรระบุบนบัตรกำนัลร้านอาหารคืออะไร? ประสบการณ์ของเราแสดงให้เห็นว่าการมีพื้นที่ที่สามารถรองรับได้มากถึง 400 ตัวอักษร จะเหมาะสมที่สุดและเพียงพอสำหรับข้อมูลพื้นฐานของลูกค้าส่วนใหญ่ที่ซื้อบัตรกำนัล

คุณจำเป็นต้องเว้นที่ว่างให้ลูกค้าระบุว่าต้องการซื้อของขวัญให้ใคร ส่งข้อความส่วนตัวเล็ก ๆ น้อย ๆ ถึงผู้รับ (เช่น ขอบคุณ สุขสันต์วันเกิด หรือ สุขสันต์วันคริสต์มาส แล้วปิดท้ายด้วย “ด้วยรักจาก” แล้วระบุชื่อของผู้ให้)

###### รหัสเฉพาะของบัตรกำนัล

บัตรกำนัลร้านอาหารแต่ละใบควรมาพร้อมกับรหัสที่ไม่ซ้ำกัน เพื่อไม่ให้มีบัตรกำนัลซ้ำกัน แต่ที่สำคัญกว่านั้น เพื่อไม่ให้สามารถปลอมแปลง หรือใช้บัตรกำนัลซ้ำได้สำหรับบริการเดียวกัน

เป็นความคิดที่ดีที่จะใช้ระบบบัตรกำนัลอิเล็กทรอนิกส์ eVouchers วิธีนี้จะสามารถสร้างรหัสที่ไม่ซ้ำกันสำหรับบัตรกำนัลแต่ละใบ ซึ่งสามารถค้นหา และแลกใช้งานได้อย่างง่ายดายและรวดเร็ว

###### ข้อกำหนดและเงื่อนไขของบัตรกำนัล

ข้อกำหนดและเงื่อนไขของบัตรกำนัลควรเป็นสิ่งป้องกันปัญหาที่อาจจะเกิดขึ้นกับร้านอาหารของคุณ ข้อกำหนดและเงื่อนไขควรรัดกุม ไม่มีความหละหลวมให้ลูกค้าเอาเปรียบได้

เราจะกล่าวรายละเอียดในโพสต์ของเราว่า ตัวอย่างที่ดีของ[ข้อกำหนดและเงื่อนไขของบัตรกำนัล](blog/gift-voucher-wording-template/)ควรมีลักษณะอย่างไร คุณควรใส่รายละเอียดขั้นตอนการจองด้วย เพื่อให้ลูกค้าของคุณสามารถจองโต๊ะอาหารมื้อค่ำก่อนเดินทางมาที่ร้าน

###### รายละเอียดขั้นสุดท้าย

แน่นอนว่าบัตรกำนัลทุกใบควรมีลิงก์ เพื่อให้ลูกค้าได้ทราบรายละเอียดทั้งหมดของบัตรกำนัลทางออนไลน์ เกี่ยวกับสิ่งที่จะเกิดขึ้น รูปแบบการแต่งกายและคำถามอื่น ๆ ที่พบบ่อย คุณสามารถระบุหมายเลขติดต่อร้านอาหารบนบัตรกำนัลได้เพื่อให้ลูกค้าขอข้อมูลเพิ่มเติม

###### ฉันจะใช้ระบบบัตรกำนัลของขวัญอิเล็กทรอนิกส์ eVoucher ได้ที่ใด?

สำหรับข้อมูลเพิ่มเติมเกี่ยวกับการใช้ระบบบัตรกำนัลในร้านอาหารของคุณ คุณควรพิจารณาเลือกใช้ Voucherstore

Voucherstore เรามีความภูมิใจในการให้บริการบัตรกำนัลที่ดูเรียบง่าย ใช้งานง่ายและมีความสวยงาม คุณสามารถสร้างร้านค้าออนไลน์เพื่อออกบัตรกำนัลกับเราได้ในเวลาเพียงไม่กี่นาที ซึ่งคุณสามารถสร้างบัตรกำนัลสำหรับร้านอาหารของคุณได้โดยเฉพาะ บัตรกำนัลแต่ละใบถูกสร้างขึ้นด้วยรหัสที่ไม่ซ้ำกัน เพื่อการติดตามและแลกรับที่ง่ายดาย

การตั้งค่าบัตรกำนัลของเรานั้นง่ายมาก สิ่งที่คุณต้องทำ คือ กรอกข้อมูลส่วนต่าง ๆ ที่ใช้ในการสร้างบัตรกำนัลของคุณ เพื่อให้บัตรของคุณครบถ้วนสมบูรณ์ คุณยังสามารถอัปโหลดภาพของคุณเองในการออกแบบบัตรกำนัล และเลือกแบบอักษรของคุณเอง เพื่อให้เข้ากับแบรนด์ของคุณ ระบบบัตรกำนัลของเราทำให้ขั้นตอนทั้งหมดในการสร้าง ขาย และแลกรับบัตรกำนัลเป็นไปอย่างราบรื่นและเรียบง่าย

เราหวังว่าโพสต์ของเราเกี่ยวกับสิ่งที่จะระบุบนบัตรกำนัลร้านอาหารนั้นมีประโยชน์กับคุณ

สำหรับข้อมูลเพิ่มเติมเกี่ยวกับการตั้งค่าร้านออกบัตรกำนัลสำหรับร้านอาหารของคุณ ติดต่อเรา [ได้ ที่นี่](contact/)